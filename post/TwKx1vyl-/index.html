<html>
  <head>
    <meta charset="utf-8" />
<meta name="viewport" content="width=device-width, initial-scale=1" />
<title>道在迩而求诸远，事在易而求诸难 | 实干派</title>
<link rel="shortcut icon" href="https://todopai.github.io/favicon.ico?v=1720733458765">
<link href="https://cdn.jsdelivr.net/npm/remixicon@2.3.0/fonts/remixicon.css" rel="stylesheet">
<link rel="stylesheet" href="https://todopai.github.io/styles/main.css">
<link rel="alternate" type="application/atom+xml" title="道在迩而求诸远，事在易而求诸难 | 实干派 - Atom Feed" href="https://todopai.github.io/atom.xml">
<link rel="stylesheet" href="https://fonts.googleapis.com/css?family=Droid+Serif:400,700">


<script async src="https://www.googletagmanager.com/gtag/js?id=11111111"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', '11111111');
</script>


    <meta name="description" content="“道之大端易于明白”，此语诚然。顾后之学者忽其易于明白者而弗由，而求其难于明白者以为学，此其所以“道在迩而求诸远，事在易而求诸难”[22]也。孟子云：“夫道若大路然，岂难知哉？人病不由耳。”[23]良知、良能，愚夫、愚妇与圣人同；但惟圣人能..." />
    <meta name="keywords" content="阳明心学" />
    <link rel="stylesheet" href="https://cdnjs.cloudflare.com/ajax/libs/KaTeX/0.10.0/katex.min.css">
    <script src="https://cdn.bootcss.com/highlight.js/9.12.0/highlight.min.js"></script>
  </head>
  <body>
    <div class="main">
      <div class="main-content">
        <div class="site-header">
  <a href="https://todopai.github.io">
  <img class="avatar" src="https://todopai.github.io/images/avatar.png?v=1720733458765" alt="">
  </a>
  <h1 class="site-title">
    实干派
  </h1>
  <p class="site-description">
    以前总是想记录心中的想法，现在发现搞反了，记录自己的干了什么，歌颂自己干了什么可能更重要；实干才能正在提升认知，不然只能叫拾人牙慧，实干自然知行合一。
  </p>
  <div class="menu-container">
    
      
        <a href="/" class="menu">
          首页
        </a>
      
    
      
        <a href="/easy" class="menu">
          随笔
        </a>
      
    
      
        <a href="/tag/xinxue" class="menu">
          心学
        </a>
      
    
      
        <a href="/tag/gexinriji" class="menu">
          务实笔记
        </a>
      
    
      
        <a href="/archives" class="menu">
          归档
        </a>
      
    
      
        <a href="/post/gexinpaixuanyan" class="menu">
          关于
        </a>
      
    
  </div>
  <div class="social-container">
    
      
    
      
    
      
    
      
    
      
    
  </div>
</div>

        <div class="post-detail">
          <article class="post">
            <h2 class="post-title">
              道在迩而求诸远，事在易而求诸难
            </h2>
            <div class="post-info">
              <span>
                2022-07-01
              </span>
              <span>
                2 min read
              </span>
              
                <a href="https://todopai.github.io/tag/xinxue/" class="post-tag">
                  # 阳明心学
                </a>
              
            </div>
            
            <div class="post-content-wrapper">
              <div class="post-content">
                <p>“道之大端易于明白”，此语诚然。顾后之学者忽其易于明白者而弗由，而求其难于明白者以为学，此其所以“道在迩而求诸远，事在易而求诸难”[22]也。孟子云：“夫道若大路然，岂难知哉？人病不由耳。”[23]良知、良能，愚夫、愚妇与圣人同；但惟圣人能致其良知，而愚夫、愚妇不能致，此圣、愚之所由分也。节目时变，圣人夫岂不知，但不专以此为学。而其所谓学者，正惟致其良知，以精审此心之天理，而与后世之学不同耳。吾子未暇良知之致，而汲汲焉顾是之忧，此正求其难于明白者以为学之弊也。夫良知之于节目时变，犹规矩[24]、尺度之于方圆、长短也。节目时变之不可预定，犹方圆、长短之不可胜穷也。故规矩诚立，则不可欺以方圆，而天下之方圆不可胜用矣；尺度诚陈，则不可欺以长短，而天下之长短不可胜用矣；良知诚致，则不可欺以节目时变，而天下之节目时变不可胜应矣。毫厘千里之谬，不于吾心良知一念之微而察之，亦将何所用其学乎？是不以规矩而欲定天下之方圆，不以尺度而欲尽天下之长短，吾见其乖张谬戾，日劳而无成也已。</p>
<!-- more -->

              </div>
              <div class="toc-container">
                
              </div>
            </div>
          </article>
        </div>

        
          <div class="next-post">
            <div class="next">下一篇</div>
            <a href="https://todopai.github.io/post/A20U5cWFC/">
              <h3 class="post-title">
                今人于已知之天理不肯存，已知之人欲不肯去，且只管愁不能尽知，只管闲讲，何益之有？
              </h3>
            </a>
          </div>
        

        
          
            <link rel="stylesheet" href="https://unpkg.com/gitalk/dist/gitalk.css">
<script src="https://unpkg.com/gitalk/dist/gitalk.min.js"></script>

<div id="gitalk-container"></div>

<script>

  var gitalk = new Gitalk({
    clientID: 'cbc28720328217afc476',
    clientSecret: '11cab14aa3e58efa236d8b0b053b47d9557019a6',
    repo: 'todopai.github.io',
    owner: 'todopai',
    admin: ['todopai'],
    id: (location.pathname).substring(0, 49),      // Ensure uniqueness and length less than 50
    distractionFreeMode: false  // Facebook-like distraction free mode
  })

  gitalk.render('gitalk-container')

</script>

          

          
        

        <div class="site-footer">
  <a href="/" target="_blank">实干派</a>
  <a class="rss" href="https://todopai.github.io/atom.xml" target="_blank">
    <i class="ri-rss-line"></i> RSS
  </a>
</div>

      </div>
    </div>

    <script>
      hljs.initHighlightingOnLoad()

      let mainNavLinks = document.querySelectorAll(".markdownIt-TOC a");

      // This should probably be throttled.
      // Especially because it triggers during smooth scrolling.
      // https://lodash.com/docs/4.17.10#throttle
      // You could do like...
      // window.addEventListener("scroll", () => {
      //    _.throttle(doThatStuff, 100);
      // });
      // Only not doing it here to keep this Pen dependency-free.

      window.addEventListener("scroll", event => {
        let fromTop = window.scrollY;

        mainNavLinks.forEach((link, index) => {
          let section = document.getElementById(decodeURI(link.hash).substring(1));
          let nextSection = null
          if (mainNavLinks[index + 1]) {
            nextSection = document.getElementById(decodeURI(mainNavLinks[index + 1].hash).substring(1));
          }
          if (section.offsetTop <= fromTop) {
            if (nextSection) {
              if (nextSection.offsetTop > fromTop) {
                link.classList.add("current");
              } else {
                link.classList.remove("current");    
              }
            } else {
              link.classList.add("current");
            }
          } else {
            link.classList.remove("current");
          }
        });
      });

    </script>
  </body>
</html>
